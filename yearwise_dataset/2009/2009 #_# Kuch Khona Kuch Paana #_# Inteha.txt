

 kuchh khona kuchh paana chalata rehata hai  
saanson ka afsaana chalata rehata hai
kuchh khona kuchh paana chalata rehata hai

abb bhi chidiyaan chug jaati hai kheton ko  
do ik din pachhataana chalata rehata hai  
saanson ka afsaana chalata rehata hai

kuchh bach jaate hain toh kuchh mit jaate hain  
waqt ka aana jaana chalata rehata hai  
saanson ka afsaana chalata rehata hai

hindu muslim aate jaate rehate hain  
nukkad ka maikhaana chalata rehata hai  
kuchh khona kuchh paana chalata rehata hai
saanson ka afsaana chalata rehata hai
kuchh khona kuchh paana chalata rehata hai 

