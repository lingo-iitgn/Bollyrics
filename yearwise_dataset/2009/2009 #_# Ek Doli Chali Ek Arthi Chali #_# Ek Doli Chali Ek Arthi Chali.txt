

 ek doli chali ek arthi chali
doli arthi se kuch yun kehane lagi
rastaa tuune meraa kyon ye khota kiya
saamne se chali ja tuun o dil jali

chaar tujhme lage chaar mujhamen lage
phool tujh par chadhe phool mujh par chadhe
fark itnaa he tujhme or mujhame sakhi
tuun vidaa ho chali main alavida ho chali

chuudi teri hari chuudi meri hari
maang donon kii sindur se he bhari
fark itnaa he tujhme or mujhame sakhi
tuun jahaan main chali main jahaan se chali

tuje dekhe piya tere hanste piya
mujhe dekhe piya mere rote piya
fark itnaa he tujhme or mujhame sakhi
tuun piya ke chali main piya se chali

gaure hatho main mehandi jo tere lagi
gaure hatho main mehandi wo mere lagi
fark itnaa he tujhme or mujhame sakhi
tuun ghar vasane chali main ghar vasa ke chali

lakdi tujhme lagi lakdi mujhame lagi
lakdi wo bhi saji lakdi ye bhi saji
fark itnaa he tujhme or mujhame sakhi
tuun lakdi se chali main lakdi main jali
tuun vidaa ho chali main alavida ho chali
tuun jahaan main chali main jahaan se chali 

