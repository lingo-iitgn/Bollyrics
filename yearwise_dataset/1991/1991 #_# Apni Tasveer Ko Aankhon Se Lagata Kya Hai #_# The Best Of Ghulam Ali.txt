

 apni tasweer ko ankhon se lagaata kya hai
ik nazar meree taraf dekh tera jaata kya hai
meree ruswai mein woh bhi hain barabar ke shareek
mere qissay meray yaaro ko sunata kya hai
paas rah kar bhi na pehchaan saka tu mujh ko
door se dekh ke ab haath hilata kya hai
umr bhar apnay garebaan se ulajhnay wale
tu mujhe mere hi saaye se daraata kya hai
main tera naheen hoon magar itna to bata
dekh kar mujh ko tere zahen mein aata kya hai 

