

 hue namvar  benishan kaise kaise 
zameen kha gayi  noujvaan kaise kaise 
aaj javaani par itaraanevaale kal pachhataayegaa 
chadhataa suraj dhire dhire dhalataa he dhal jaayegaa 
dhal jaayegaa dhal jaayegaa 

tu yahan musfir he ye saraaye faani he
chaar roj kii mehumaan teri zindagaani he
zar zameen zar zevar kuch naa saath jaayegaa
khaali haath aayaa he khaali haath jaayegaa
jaanakar bhi anjaana ban rahaa he diwane
apni umr e faani par tan rahaa he diwane
kis kadar tu khoyaa he is jahaan ke meley me
tu khuda ko bhuulaa he funsake is jhamele me
aaj tak ye dekha he paanevaale khota he
zindagi ko jo samajha zindagi pe rota he
mitanevaali duniya kaa aitbaar karata he
kya samaj ke tu aakhir ise pyaar karata he
apni apni ficron main
jo bhi he wo ulajhaa he 
zindagi haqikat main
kya he koun samajha he 
aaj samajhale aaj samajhale kal ye mauka haath na tere aayegaa
o gafalat kii neend main sonevaale dhokhaa khaayegaa
chadhataa suraj dhire dhire dhalataa he dhal jaayegaa 
dhal jaayegaa dhal jaayegaa 

maut ne jamaane ko ye samaa dikhaa daalaa
kaise kaise rustam ko khaak main midaalaa
yaad rakh sikandar ke hausale to aali the
jab gaya tha duniya se dono haath khaali the
ab naa wo halaaku he or naa uske saathi hai
jang jo na kores he or na uske hathi hai
kal jo tanke chalate the apni shaanoshaukat par
shamaa tak nahi jalati aaj unki qurbat par
adana ho yaa aalaa ho
sabko laut janaa he 
mufhilison tavangar kaa
kabr hi thikaana he 
jaisi kerani jaisi kerani waisi bharani aaj kiya kal paayegaa
sarko uthaakar chalanevaale ek din thokar khaayegaa
chadhataa suraj dhire dhire dhalataa he dhal jaayegaa 
dhal jaayegaa dhal jaayegaa 

maut sabko aani he koun isse chuta he
tu fanaa nahi hoga ye khyal jhootha he
saans tuutate hi sab rishte tut jaayenge
baap maan bahan bivi bachche chhot jaayenge
tere jitne hai bhai vaktka chalan denge
chhinakar teri daulat do hi gaz kafan denge
jinako apana kahata he kab ye tere saathi hai
kabr he teri manzil or ye baraati hai
naa ke kabr main tujko kurta paaq daalenge
apane hathonse tere munh pe khaak daalenge
teri sari ulfat ko khaak main midenge
tere chaahanewaale kal tuje bhudenge
is liye ye kahata hoon khub sochle dil main
kyun fansaaye baitha he jaan apni mushkil main
kar gunahon pe tauba
aake batch sambhal jaayen 
dam kaa kya bharosa he
jane kab nikal jaye 
mutthi bandhake aanevaale mutthi bandhake aanevaale haath pasaare jaayegaa
dhan daulat jaagir se tuune kya paaya kya paayegaa
chadhataa suraj dhire dhire dhalataa he dhal jaayegaa  

