

 jo raah chuni tune usi raah pe raahi chalte jaana re
ho kitni bhi lambi raat diya ban jalte jaana re
kabhi ped ka saaya ped ke kaam na aaya
seva mein sabhi ki usne janam bitaaya
koi kitne bhi phal tode use to hai phalte jaana re
usi raah pe raahi chalte jaana re

jeevan ke safar mein aise bhi mod hain aate
jahan chal dete hain apne bhi tod ke naate
kahin dheeraj choot na jaye tu dekh sambhalte jaana re
usi raah pe raahi chalte jaana re

tere pyar ki maakahin jo toot bhi jaye
janmon ka saathi kabhi jo choot bhi jaye
de dekar jhoothi aas tu khud ko chhalte jaana re
usi raah pe raahi chalte jaana re

teri apni kahani yeh darpan bol raha hai
bheegi aankh ka paani hakikat khol raha hai
jis rang mein dhaale waqt musafir dhalte jaana re
usi raah pe raahi chalte jaana re 

