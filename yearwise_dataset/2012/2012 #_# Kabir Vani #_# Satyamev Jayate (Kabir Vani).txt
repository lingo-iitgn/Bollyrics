

 sab janme ek beej se
sabki mitti ek
mann mein duvidha padh gayi
ho gaye roop anek
ho gaye roop anek

jo tu sachcha baaniya
sab se ek saa bol
oonchneech ko chhod de
ek baraabar tol
ek baraabar tol

unche kul ke kaaran tu
duniya bhool raha
jab tan mitti ho jaayega
tab kul ka hoga kya
tab kul ka hoga kya

kehet kabir na garv kar
naa kisi ki hansi udaa
abhi teri bhi naiyya samudr mein
jaane kya ho jaaye
jaane kya ho jaaye 

