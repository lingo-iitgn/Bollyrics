

 aaine ke sau tukade kar ke ham ne dekhe hai
ek me bhee tanha the sau me bhee akele hai

jo bana ek sathee woh bhee ham se chhuta hai
bewafa nahee jab woh fir kyo ham se ruthha hai
khoyee khoyee aakhon me aasuon ke mele hai

usaka hal kya hoga yahee gam satata hai
nind bhee nahee aatee dard badhata jata hai
jindagee kee raaho me log hamse khele hai

har taraf ujahai dil me ek andhera hai
samane kab aayega kyo chhupa savera hai
meraa dil jigar dekho kitane dard jele hai 

