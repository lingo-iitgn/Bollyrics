

 naa raja rahegaa naa rani rahegi
yah duniya he faani or faani rahegi
naa jab ek bhi zindgaani rahegi
to maati sabhi kii kahani kahegi
to maati sabhi kii kahani kahegi
dikhaaegi rana ke ran kii nishaani
kahegi shivaji ke pran kii kahani
bataaegi mughalon kii baaten ajaani
us gaddaar jayachand kii zindgaani
ye aapas kii sab badgumaani kahegi
ye maati sabhi kii kahani kahegi
ye maati sabhi kii kahani kahegi

jo the desh dushman ghulaami ke raahi
lage ferane is vatan par syaahi
videshon kii karne lage vaahvahee
gaya desh haathon se aayi tabaahi
yah bharbhar ke aankhon main pani kahegi
ye maati sabhi kii kahani kahegi
ye maati sabhi kii kahani kahegi

phir swatantraaa kaa aisa sangram aayaa
ki har aadmi desh ke kaam aayaa
ladi vir jhansi kii rani bhavani
hazaron ne lakhon ne johar jalaayaa
ye qurbaaniyaan khud zubaanin kahegi
ye maati sabhi kii kahani kahegi
ye maati sabhi kii kahani kahegi

jado jado ye itihaas jhuthe tumhaare
yahaan zarre zarre pe sach he likhaa re
zulam wo tumhaare sitam wo tumhaare
karo yaad uf karname vah saare
ki pathar se aansu kii dhara bahegi
ye maati sabhi kii kahani kahegi
ye maati sabhi kii kahani kahegi

yah maati he tabase naa jab tum the aaye
yah maati rahegi naa jab tum rahoge
is maati ke neeche dabi he kathaayen
yah khud hi kahegi re tum kya kahoge
zameen aasmaan tharathake rahegi
yah maati sabhi kii kahani kahegi
yah maati sabhi kii kahani kahegi 

