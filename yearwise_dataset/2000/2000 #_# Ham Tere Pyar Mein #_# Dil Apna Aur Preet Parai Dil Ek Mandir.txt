

 ham tere pyaar main sara alam
kho baithe he kho baithe
tum kehete ho ki aise pyaar ko bhul jaao
bhul jaao
ham tere pyaar main sara alam
kho baithe he kho baithe
tum kehete ho ki aise pyaar ko bhul jaao
bhul jaao
ham tere pyaar main sara alam

panchi se chhudaakar uskaa ghar
tum apane ghar par le aaye
ye pyaar kaa pinjraa man bhaayaa
ham ji bhar bhar ke muskaye
jab pyaar hua is pinjre se
tum kehane lage azaad raho
ham kaise bhulaayen pyaar tera
tum apni zubaan se ye na kaho
ab tumsa jahaan main koi nahin ham to tumhaare ho baithe
tum kehete ho ki aise pyaar ko bhul jaao bhul jaao

ham tere pyaar main sara alam

is tere charan kii dhul se
hamane apni jivan maang bhari
jab hi to suhagan kahalaayi
duniya ke nazar main pyaar bani
tum pyaar kii sundar murat ho
or pyaar hamaari puja he
ab in charnon main dam nikle
bas itani or tamanna he
ham pyaar ke ganga jal main balam ji
tan man apana dho baithe

tum kehete ho ki aise pyaar ko bhul jaao bhul jaao
ham tere pyaar main sara alam

sapano kaa darpan dekha tha
sapano kaa darpan tod diya
ye pyaar kaa anchal hamane to
daaman se tumhaare band liya
ye aisi gaanth he ulfat kii
jisko koi bhi naa khol sakaa
tum aan based jab is dil main
ye dil to phir kahi na dol sakaa
o pyaar ke sagar ham
teri laharon main naav dubo baithe
tum kehete ho ki aise pyaar ko
bhul jaao bhul jaao
ham tere pyaar main sara alam
kho baithe he kho baithe 

