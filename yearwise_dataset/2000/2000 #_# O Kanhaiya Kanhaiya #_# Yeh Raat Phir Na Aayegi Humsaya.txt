

 satyabhama aur rukmini rani dono krishn ki thi deewaani
bhaama agni ka angaara rukmini shital jal ki dhaara
o puja ke phul chadhaati yeh paayal ke geet sunaati

kanhaiya o kanhaiya koyi murali ki taan suna de
mere tann mann mein aag laga de laga de
kanhaiya o kanhaiya koyi murali ki taan suna de
mere tann mann mein aag laga de laga de
kanhaiya o kanhaiya

aa aa aa aa aa

main hi tohe dekhu sawariya dekhe na koyi duji najariya
mai hi to hu teri bawariya mai hi sunu bas tori basuriya bansi bajaiya
kanhaiya o kanhaiya koyi murali ki taan suna de
mere tann mann mein aag laga de laga de
kanhaiya o kanhaiya

janm divas rukmini ka aaya sajani ne saajan ko bulaaya
vyakul naina baat nihaare aaj mere ghar naath padhaare
main nahi jaane dungi kaanha main na sunungi koyi bahaana
priye kisika mann na todo dekho suno jaane do chhodo
narayan narayan baat huyi kya krishn muraari
kyun ruthi hai sundar naari

achchhe samay par aap padhaare vipda mein hai praan hamaare
rukmini kahe mere sang aao bhaama kahe naath mat jaao
jiska nimantran aaya pehle bhagvan jaaye usake mehle
narad ji narayan

rukmini ke sang chale kanhaayi bhaama ko yeh baat na bhaayi
narayan kyun baithi ho khoyi khoyi mere yogya hai seva koyi
bhare nahi abhi ghav purane phir aaye ho aag lagane
main sabka sevak tum jaano chahe parakhlo jo na mano
koi upay aap bataye wo sautan ke ghar na jaaye

accha to ek vrat rakhogi apne pati ka daan karogi
wah wah dhoonda khub upay aapse toh bas raam bachaay
nis din dekhu jinake sapne kho baithu woh pritam apne
tum nahi samajhi kaisa khona unake barabar tolke sona
mol bhraman ko dena mohan ko waapas le lena

bas itna hi aap kare wrat ki taiyaari bhaama jeeti rukmini haari
parantu krishn hai bhaari jitna tere paas hai sona itna
wa narad ji sone ke bhandar jo kholu ek nahi sau krishn main tolu
narayan narayan

kuchh dhoka hai raam duhaayi itni bhaari nahi kanhaayi
yeh tera sona nakali hai mera manmohan asali hai
mere paas jo tha le aayi de do mujhko krishn kanhaayi
de du leke jarasa sona mohan hai ya koyi khilauna

chal tujhko sansaar mein bechu daaso ke baazaar mein bechu
lo yeh tambura bansi bajaiya pakdo yeh kartal kanhaiya
bhama swami kaisa swami kiska swami swami ki ho gayi nilami nilami
suno suno ai jaanewaalo hai yeh sasta maal uthaalo
suno suno ai jaanewaalo hai yeh sasta maal uthaalo

sabki mann ki aas main bechu kaisa sundar das main bechu
jivan ki naiya ka khiwaiya iska naam hai krishn kanhaiya
iska naam hai krishn kanhaiya
main padati hu paanv tumhaare nagari nagari dware dware

mujhko yu badnam karo na shyam ko tum nilaam karo na
apna ghar jo aap jalaaye usaki bigadi kaun banaaye
bhul huyi mujhse yeh bhaari jaau kaha viraha ki maari

rukmini se tum baat yeh puchho kaise milenge naath yeh puchho
rukmini meri bhul bhude koyi jatan kar krishn mide
aa bhaama main tujhpe waari tu hai mere krishn ki pyaari
kya yeh dukh kewal tera hai jo tera hai woh mera hai
na maaya se na shakti se bhagvan milte hai bhakti se

kanhaiya kanhaiya kanhaiya kanhaiya
kanhaiya kanhaiya kanhaiya kanhaiya
pat meri rakho mere bansi bajaiya kanhaiya kanhaiya kanhaiya kanhaiya
jivan do paladu ka taraaju ek mein jag saara ek mein bas tu
jag halka tu bhaari bansi bajaiya kanhaiya kanhaiya kanhaiya kanhaiya
pat meri rakho mere bansi bajaiya

na maaya se na shakti se bhagvan milte hai bhakti se 

