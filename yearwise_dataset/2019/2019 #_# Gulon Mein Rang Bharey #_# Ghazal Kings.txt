

 gulon mein rang bhare
gulon mein rang bhare baadenaubahaar chale
chale bhi aao ke gulshan ka kaarobaar chale

qafas udaas hai yaaro saba se kuchh to kaho

kahin to bahrekhuda aaj zikareyaar chale

kabhi to subah tere kunjelab se ho aaghaz
kabhi to shab sarekaakul se mushakbaar chale

bara hai dard ka rishta yeh dil gharib sahi

tumhare naam pe aaenge ghamgusaar chale

jo hum pe guzri so guzri magar shabehijraan
hamaare ashk teri aaqbat sanwaar chale

maqaam faiz koi raah mein jacha hi nahin
jo kue yaar se nikle to sue daar chale 

