

 duniyaa banaane waale kyaa tere man mein samaayee
kaahe ko duniyaan banaayee toone kaahe ko duniyaan banaayee

kaahe banaaye toone maatee ke putale
dharatee ye pyaaree pyaaree mukhade ye ujale
kaahe banaayaa toone duniyaan kaa khelaa
jis mein lagaayaa jawaanee kaa melaa
gupachup tamaashaa dekhe waah re teree khudaayee

too bhee to tadapaa hogaa man ko banaakar
tufaan ye pyaar kaa man mein chhoopaakar
koee chhabee to hogee aankhon mein teree
aansoo bhee chhalake honge palakon se teree
bol kyaa soozee tuz ko kaahe ko pareet jagaayee

pareet banaa ke toone jeenaa sikhayaa
hasanaa sikhaayaa ronaa sikhaayaa
jeewan ke path par meet milaaye
meet milaa ke toone sapane jagaaye
sapane jagaa ke toone kaahe ko de dee judaayee 

