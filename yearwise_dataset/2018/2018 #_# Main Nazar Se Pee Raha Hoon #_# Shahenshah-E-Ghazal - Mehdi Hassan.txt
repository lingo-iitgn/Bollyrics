

 main nazar se pi raha hoon ye samaan badal na jaye
na jhukao tum nigahain kahin raat dhal na jaye

abhi raat kuchh hai baaqi na utha naqab saqi
tera rind girty girty kahin phir sanbhal na jaye

meri zindgi k maalik mere dil pe haath rakhna
tere aany ki khushii mein mera dam nikal na jaye

mere ashk bhi hain is mein ye sharaab ubal na jaye
mera jaam chhoony vaaly tera hath jal na jaye

main bana to loon nasheman kisi shakhegulsitan pe
kahin saath aashiyan k ye chaman bhi jal na jaye

mujhe phoonkny se pehle mera dil nikaal lena
ye kisi ki hai amanat mere saath jal na jaye 

