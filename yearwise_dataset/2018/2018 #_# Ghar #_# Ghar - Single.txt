

 kabhi mere
ghar ki dehleez pe
jo tum kadam rakhoge
toh seelan lagi kachi deewaron pe
khud ko dekhke chaukna nahin
haanchaukna nahin

tumhare jaane ke baad
koi inhe rangne aya nahin
tumhare jaane ke baad
koi inhe rangne aya nahin

kone mein toota sa fooldaan
bistar pe bikhri kitaabein
chaadar ki woh teekhi si silwatein
yaadon ki chubhti daraarien
socha tha koi sawaar dega
gham mein mujhe bahar dega

tumhare jaane ke baad
koi bhi dastak hui hi nahin
tumhare jaane ke baad
koi bhi dastak yahaan hui hi nahin

suna hai woh
gaalon pe bhawar liye
chalti hai nange pau
ankhon mein seher liye
suraj bujhe toh yahaan bhi ana
faaslo mein tum kho na jana

kabhi toh bhule se tum
mere iss ghar ko mehkana
kabhi toh bhule se tum
mere iss ghar ko mehkana 

