

 dil mein kisi ke pyaar kaa jalataa huaa diyaa
duniyaa ki aandhiyon se bhalaa ye bujhegaa kyaa

saanson ki aanch paa ke bhadakataa rahegaa ye
sine mein dil ke saath dhadakataa rahegaa ye
dhadakataa rahegaa ye
vo naqsh kyaa huaa jo mitaaye se mit gayaa
vo dard kyaa huaa jo dabaaye se dab gayaa
dil mein kisi ke pyaar kaa 
ye zindagi bhi kyaa hai amaanat unhin ki hai
ye shaayari bhi kyaa hai inaayat unhin ki hai
inaayat unhin ki hai
ab vo karam karen ki sitam un kaa faisalaa
ham ne to dil mein pyaar kaa sholaa jalaa liyaa
dil mein kisi ke pyaar kaa  

