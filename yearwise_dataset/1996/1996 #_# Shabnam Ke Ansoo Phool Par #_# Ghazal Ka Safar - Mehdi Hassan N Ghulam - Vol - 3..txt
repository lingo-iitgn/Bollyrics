

 shabnam ke ansu phool par ye to vahi qissa hua
ankhen meri bhigi huin cheharaa tera utraa hua
shabnam
barsaat main deevaaron dar kii sari tehviren miti
dhoyaa bahut mitata nahin taqadir kaa likhaa hua
ankhen meri bhigi huin cheharaa tera utraa hua
anmol moti pyaar ke duniya chura ke le gai
dil kii haveli kaa koi daravaaza tha tutaa huaankhen meri bhigi huin cheharaa tera utraa hua
mandir gayi masjid gayi piron fakiron se mili
ek us ko paane ke liye kya kya kiya kya kya hua
ankhen meri bhigi huin cheharaa tera utraa hua
ab in dinon meri ghazal kushbu kii ek tasviir he
har lafz gunche kii tarah khil kar tera cheharaa hua
ankhen meri bhigi huin cheharaa tera utraa hua
shaayad ise bhi le gayi achche dinon ke kaafile
is baag main ek phool tha teri tarah hansataa hua
ankhen meri bhigi huin cheharaa tera utraa hua
shabnam ke ansu phool par ye to vahi qissa hua
ankhen meri bhigi huin cheharaa tera utraa huashabnam
bashir badr 

